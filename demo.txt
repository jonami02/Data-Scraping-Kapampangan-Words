ing bunduc queng aslagan @siwalangsinukuan

sibul ning arayat
— totoy bato
Carin na ning Arayat
Ampo ning daiat malat
Carin da ca iquit lipat-lipat.
Sabian mu cang Tatang
Buri queng catuangan
Cabucas mu mica-apu ne man.
Ohh, ohh, malagu cung atsi,
Aniang misan a bengui
Lalabas cu pin tete
Manaquit cung aduang pulung secsi.
Iang metung careti
Daiu iang Macabebe
Magtinda iang baguc quing palengque.
ohh, ohh, malagu cung Atsi,
Limasan que ing dagat
Caring gamat
Buri mung masibas que
Ing Bunduc Arayat
E ca sa mimua, Atsi
Biru cu iti
Uli’ng ing lugud cu queca
Iang meniampucaqui.
Ing canacung ‘namber uan’
Asna ne man caniaman.
Guiguiling ia rugo babo’t lalam.
Ing canacung ‘namber tu’
Tictac ia queng caiumu.
Maca-‘Api-Islip’ ia neng sueldu cu.
oh, oh, Malagu cung Atsi,
Ing canakung ‘number tri’
Atiu catri
Parating macabiquini
Capitangan bengui.
E ca sa mimua, Atsi,
Biru cu iti,
Uli’ng ing lugud cu queca
Iang maniampucaqui.
Ohh, ohh, malagu cung Atsi,
Masanting cung lalaqui
Bage catang aduang miiaiabe.
Iang mini-isquert mung malan
Maca-bagets na que man
Quing lalam-bale ta na mibugbugan.
Ohh, ohh, malagu cung Atsi,
Ding batuin ampong tala queca co ibie,
At ing matas a bulan queca iputung que.
E ca sa mimua Atsi
Biru cu iti
Ulin’g lugud cu queca iang maniampucaqui.
pamupus:
Ing lugud cung dalise
Medipa ning alte!
_________
* Ini na pung gale nang Totoy Bato linicas ne queng sulat-Capampangan a ‘c-q’ nining ‘Siwala nang Sinukuan’ (Siuala nang Sinucuan).
_________
Share this:
TwitterFacebook
Loading...
This entry was posted on Sunday, November 11th, 2012 at 07:20 and is filed under cauatasan 1. You can follow any responses to this entry through the RSS 2.0 feed. You can leave a response, or trackback from your own site.
Post navigation
« Previous Post
Next Post »